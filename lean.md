Lean-ajattelu on systeemi tuotekehitykseen ja tuotantoon. Perusidea on keskittyä tuotteeseen ja sen tuomaan arvoon asiakkaalle ja varmistaa että arvo etenee ("flowaa") ketjussa mahdollisimman sujuvasti. Lean ajattelun kaksi pilaria ovat jatkuva parannus ja ihmisten kunnioittaminen. Jatkuvassa parannuksessa konkreettiset parannukset eivät ole niin tärkeitä vaan prosessin luoma jatkuvan oppimisen ilmapiiri ja työkulttuuri joka ottaa vastaan muutoksen myönteisesti. Tämä ei ole mahdollista ilman ihmisten kunnioitusta. Ihmisillä pitää olla mahdollisuus ottaa riskejä kokeilla jotain uutta ilman pelkoa sanktioista. Ihmisten kunnioitus kattaa asiakkaan ja työntekijät. Päätavoite on tuottaa arvoa nopeasti ja kestävästi. Työnjohdon tärkein tehtävä on opettaa ja mentoroida lean-ajattelua. Jäte on termi joka tarkoittaa kaikkea työtä joka ei tuota arvoa asiakkaalle ja kuluttaa resursseja ja jätteen vähentäminen on usein paras tapa lisätä tuottavuutta.  
